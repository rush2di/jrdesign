---
id: "post-2"
cover: "WP-1"
title: 'Wordpress for bedriftens nettsted'
intro: 'Wordpress er JR Designs valgte CMS-plattform når vi lager nettsider for
kunder som ikke ønsker å kode en egen nettside fra bunnen av.'
---

# Hvorfor bruke Wordpress til din bedriftsnettside?

Wordpress er JR Designs valgte CMS-plattform når vi lager nettsider for
kunder som ikke ønsker å kode en egen nettside fra bunnen av.

## Hva er Wordpress?

Wordpress er en CMS-plattform (content management system). Eller litt
mer enkelt - en publiseringsløsning for nettsider (pluss litt til). Når
du har bestemt deg for et nettsted-domenenavn, for eksempel
bedriften.no, kjøpt rettighetene og hostingen til dette domenenavnet, må
du lage nettsiden din.

Du kan enten velge å kode hele nettsiden fra bunnen og opp, men dette
kan være svært krevende om du ikke har erfaring. Alternativt kan du
velge å legge nettsiden på en eksisterende publiseringsløsning som
Wordpress. Da er skallet på plass, det som man kaller "back-end"-koden
av nettsiden. Det som gjenstår er å lage "front-end", altså utseende til
nettsiden og hvilke funksjoner og elementer den skal inneholde.

## 5 grunner til at Wordpress er riktig å bruke for din nettside

Wordpress er en av verdens mest brukte CMS-plattformer og brukes i dag
av store aktører som Spotify, CNN, Time Magazine, Microsoft News, Sony
Music, The New York Times m.m.

Her er 5 grunner til at Wordpress er riktig for din bedrift?

1.  Eierskap til eget innhold

    > Wordpress er bygget på samme prinsipper som Wikipedia. Det er åpen
    > kildekode. Det vil si at det skallet vi nevnte tidligere som
    > allerede er på plass, "back-end"-koden, er åpen for alle - også
    > for deg. Med andre ord - du har fullt eierskap til alle deler av
    > nettsiden din, selv om du ikke nødvendigvis har utviklet all koden
    > selv.

2.  Økonomisk

    > Fordi det er åpen kildekode, er det igjen likt som Wikipedia - mer
    > eller mindre gratis. Det finnes mange ekstra moduler og plugins
    > man kan installere for å bygge ut ulike funksjoner på nettsiden,
    > de aller fleste av disse er gratis å bruke.

3.  Nettside og nettbutikk samme sted

    > Wordpress er en CMS-plattform som har mulighet for å ha nettsiden og
    > nettbutikken samlet gjennom å integrere e-handelsløsningen
    > WooCommerce. Det vil si at når en kunde skal kjøpe noe, blir ikke
    > kunden sendt videre til en annen plattform. Dette skaper en forbedret
    > og forenklet kundeopplevelse.

4.  Skalerbar

    > Wordpress er svært skalerbar. Vokser bedriften din, vil det være
    > naturlig at nettsiden også merker denne veksten. Trafikk, økt salg
    > gjennom nettbutikken, flere produkter. Wordpress er bygget på en slik
    > måte at den kan håndtere alle størrelser fra små, mellomstore, til
    > store bedrifter.

5.  Enkel å drifte

    > Wordpress har et svært brukervennlig grensesnitt. Etter nettsiden er
    > satt opp, og en liten gjennomgang av plattformen med webdesignerne,
    > vil bedriftens ansatte med brukerinnlogging enkelt kunne drifte,
    > publisere og oppdatere etter behov.

JR Design lager nettsider for bedrifter på Wordpress etter ønske. Vi
spesialtilpasser designet etter bedriftens behov og ønskede funksjoner.
