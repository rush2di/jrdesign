---
id: "post-1"
cover: "Webdesign-1"
title: 'Myten om webdesign'
intro: 'Det finnes en myte om at å sette oppe en enkel nettside bør vel alle
kunne klare. Og ja, selv om det finnes mange måter å lage nettsider på
med enkle løsninger og såkalte "quick-fixes", er det ikke alltid så
enkelt som man skulle tro.'
---

# Myten om webdesign

Det finnes en myte om at å sette oppe en enkel nettside bør vel alle
kunne klare. Og ja, selv om det finnes mange måter å lage nettsider på
med enkle løsninger og såkalte "quick-fixes", er det ikke alltid så
enkelt som man skulle tro.

## Hva er webdesign?

Webdesign kan skilles fra webutvikling - der webutvikling involverer å
bygge nettsider med egenkomponert koding fra grunnen og opp. Webdesign,
derimot, involverer å bruke eksisterende publiseringsløsninger for
nettsider, også kalt CMS (content management systems), for å bygge og
designe spesialtilpassede nettsider innenfor et rammeverk.

Og det er her myten har oppstått! Fordi når man bruker CMS-er, er
skallet av nettsiden på sett og vis allerede på plass. Da er det lett å
tenke at det eneste en må gjøre er å velge noen farger, skrive inn litt
tekst og laste opp bilder.

Men å bli god i webdesign krever erfaring og kunnskap.

## Hvordan designe egne moduler?

CMS-plattformer som Wordpress og Webflow er svært nyttige verktøy, men
har også sine begrensninger. Hva om du ønsker å implementere en
bildekarusell som er direkte knyttet til bedriften sin Instagram-konto
og du vil kun vise de 5 nyeste bildene til enhver tid?

Eller kanskje du ønsker å ha et kalender-booking system hvor kunder kan
se når du er tilgjengelig og booke avtaletid? Kanskje du har lansert en
kampanje og ønsker en pop-up i en avgrenset periode for å få folk til å
engasjere seg med tilbudene dine?

Hvordan bygger du slike elementer - eller det vi også kaller moduler? Og
hvordan får du disse til å samsvare med resten av nettsiden din med
samme type fonter, samme fargekoder, riktige størrelser og justeringer i
henhold til ulike skjermtyper, riktig linking til eventuelle
produktsider, bedriftsmail eller nettbutikk?

Det er når man begynner å jobbe i detaljene - utover å lage en ren
presentasjonsside - at myten om webdesign begynner å slå sprekker!

## Har du tid?

Kanskje det viktigste spørsmålet, og den største feilen med myten om
webdesign. "Det er jo så enkelt, tar bare en time så har vi det på
plass." Grundig webdesign er en prosess som tar tid, og som må
gjennomgås og etterprøves. Spørsmålet er - har du tid å sette av i din
arbeidshverdag til å sette opp en strategi, utføre grunnarbeidet og
sikre de tekniske elementene det kreves?

Som regel er en nettside noe en bedrift må ha, helst i går, men gjerne
ikke har kapasitet eller kunnskap til å utføre på egenhånd. Da kan
investering i det rette webdesign-byrået kunne lønne seg. JR Design
lager nettsider til bedrifter tilpasset bedriftens egne behov.
